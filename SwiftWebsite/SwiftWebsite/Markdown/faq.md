# Vanlige spørsmål

----------

### Finnes det lister over musikken som brukes på kurs?

Mye av den musikken du hører på kurs er pedagogisk musikk som kun instruktørene har tilgang til, og derfor ikke tilgjengelig for alle. Men vi har laget en [spotifyliste](https://open.spotify.com/user/eonsv/playlist/1bVUjRSZXHv8PHoFC2PRXp) som inneholder gode alternativer til kursmusikken og et utvalg av det som ofte brukes til dansetrening og på dansefestene hos oss.

<iframe style="border-radius:12px" src="https://open.spotify.com/embed/playlist/1bVUjRSZXHv8PHoFC2PRXp?utm_source=generator&theme=0" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

----------

### Undervises det på engelsk? (Are classes taught in English?)

Nei, vi tilbyr kun kursene våre på norsk. (No, our classes are only taught in Norwegian.)

----------

### Jeg kan ikke være med første (og/eller andre) gangen, kan jeg bli med fra gangen etter?

Du vil klare å henge med selv om du ikke kan første og/eller andre gangen. Så det vil gå helt fint å bli med fra andre eller tredje kurskveld. Hvis du starter senere i semesteret, så ta kontakt med oss så vil du få veiledning av en fadder for å komme i gang med det grunnleggende.

----------

### Hvilken swingtype underviser dere?

Swingtypen vi danser kalles fastingswing, og ofte også rockeswing eller rock'n roll. Det er en swingdans inspirert av 50- og 60-tallets musikk og dansestiler, og er den mest utbredte swingformen i Norge. Dansen var opprinnnelig koreografert ut i fra hvordan det ble danset til rock'n roll og swingmusikk i Norge på 60-tallet, men den har vært i kontinuerlig utvikling siden den gang. Utover vanlig swing underviser vi ofte rock'n roll og jumpboogie på våre helgekurs eller på høyere nivåer. Disse dansestilene bygger på det du lærer på grunnkurs i swing, men innfører noen nye elementer som kan brukes for å danse til rask (rock'n roll) eller rolig (jumpboogie) musikk.

----------

### Trenger jeg å ha med dansepartner?

Vi roterer partnere på våre kurs så du trenger ikke ha med dansepartner.

----------

### Kan jeg danse med kjæresten min hele kurset, eller må vi bytte partner?

De første gangene på grunnkurs trenger dere ikke rotere dansepartnere hvis dere ikke vil det. Men det er sterkt anbefalt, ettersom dere lærer mye raskere ved å danse med mange enn å bare danse med en fast partner. På høyere nivåer er alle deltakere pålagt å rotere dansepartnere.

----------

### Må jeg studere på UiO for å være med?

Nei, du trenger ikke være student på UiO for å bli medlem hos oss.

----------

### Kan jeg bli med selv om jeg ikke er student?

Vi har plass til et visst antall ikke-studenter. Men det er dessverre restriksjoner hvor mange vi kan ta opp som medlemmer, på grunn av reglementene til SiO og UiO. For å sikre deg plass anbefaler vi derfor å melde deg inn så tidlig som mulig.

----------

### Må jeg være medlem av Athletica for å delta på kurs?

Vi bruker ikke Athletica sine lokaler, så du trenger ikke være medlem der for å danse hos oss.

----------

### Hvordan betaler jeg for medlemskapet?

Du betaler medlemskontingenten i kurslokalet hos oss. Vi tar kort, vipps eller kontant.

----------

### Hva inngår i medlemskapet?

Du får fri tilgang til alle våre aktiviteter når du er medlem hos oss. Vi har ca. 12 tirsdager med kurs, og i tillegg arrangerer vi 2 eller 3 helgekurs med dansefest i semesteret.

----------

### Hvilke sko burde jeg danse i?

Gulvet i kantantina til Helga Engs er glatt nok til treningssko for gymsal eller vanlige joggesko er det mest optimale. Men når en danser andre steder der det er parkettgulv, slik som på Cheatau Neuf, kan det være en fordel med dansesko. Følgende er eksempler på dansesko som brukes av mange av medlemmene våre:

* [Rumpf urban](https://www.dsiwear.com/products/rumpf-urban-sneaker)
* [Rumpf comfort](https://www.dsiwear.com/products/new-comfort)
* [Bleyer shuffle](https://www.dsiwear.com/products/shuffle)

NB: Høyhælte sko skal ikke brukes til swingdans av hensyn til dine meddansere. Det å bli tråkket på av en høyhælt sko er veldig vondt. Det egner seg heller ikke til swingdans. Vi vil også anbefale å unngå bruk av dansesko med splittet såle, ettersom det er dansesko som er designet til annen dans enn pardans, og gir ikke støtten en trenger for å få til bevegelsene i swingdansen.

----------

### Når er første kurs?

Vårsemester: siste tirsdag i januar eller første tirsdag i februar. Høstsemester: siste tirsdag i august eller første tirsdag i september.

----------

### Når er siste kurs?

Vårsemester: siste tirsdag i april eller første tirdag i mai. Høstsemester: siste tirsdag i november eller første tirsdag i desember.

----------

### Kan jeg bli med på videregåendekurs hvis jeg har danset en annen swingtype tidligere?

Nei. Dersom du ikke har danset fastingswing tidligere må du starte på grunnkurs. Dette er på grunn av at det du har av erfaring fra andre dansestiler sjeldent kan overføres direkte til fastingswing.

----------

### Kan jeg bli med på videregående- eller avansertkurs hvis jeg har danset fastingswing et annet sted tidligere?

Dersom du har danset fastingswing tidligere kan du delta på høyere nivå kurs, gitt at ditt ferdighetsnivå er på lik linje med deltakere som har gått grunnkurs hos oss. I så fall ønsker vi at du på forhånd tar kontakt med oss, slik at vi kan undersøke om du tilfredstiller ferdighetsnivået kurset du ønsker å delta på krever.

----------

### Finnes det instruksjonsvideoer av det vi har lært på kurs på nettet?

Det finnes dessverre ingen instruksjonsvideoer på nettet, men du kan finne mange videoer som viser hvordan type swing vi danser på vår facebook- eller instagramside. Du kan også finne andre videoer av rockeswing på youtube dersom du søker på "fastingswing" eller "Kom og Dans".

<!--Vi har ingen forhåndspåmelding, så det er bare å møte opp. 😊 Dersom du ønsker å delta på grunnkurs registrerer du deg etter første kurs du deltar på, dersom du skal delta på videregående så registrerer du deg i døra før kurset.

 Men dersom du ønsker å registrere din interesse så kan du fylle ut [interesseskjemaet](./pamleding.html).

-->
