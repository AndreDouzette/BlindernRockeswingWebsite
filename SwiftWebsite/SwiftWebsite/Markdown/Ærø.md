# Dansecamp på Ærø 2022

![Ærø strand](/img/aro/strand.jpeg)
&nbsp;

## Om campen

Dansecampen på Ærø i Danmark er et årlig arrangement i regi av Kom og Dans, som i 2022 vil avholdes i uke 28 og 29 (lørdag 9. juli til lørdag 23. juli). Ærø er en øy som ligger mellom Danmark og Tyskland med pene idylliske småbyer, brostensgater og fine strender. Dansecampen er et veldig populært årlig arrangement med ca. 700 deltakere fra Norge og Danmark. Det holdes flere kurs om dagen, og det er i tillegg dansefester hver kveld. Dette er en veldig lærerik og ikke minst artig og sosial uke, der dansetrening tilsvarende nesten et helt år er komprimert inn i en uke.

Dansecampen varer i to uker, og noen deltar begge, men de fleste deltar én. Skal du kun en uke, så anbefaler vi å bli med i uke 29 (16. til 23. juli), ettersom det er flere fra Blindern Rockeswing som deltar den uken.

Det pleier å være mange deltakere fra Blindern Rockeswing som er med på dansecampen, og vi organiserer ofte felles aktiviteter og middager. For å kunne holde kontakten med alle og klare å invitere alle med på det som skjer, har vi laget en discordkanal for dansecampen. Det finnes også en facebookgruppe som er driftet av Kom og Dans der det blir lagt ut fortløpende informasjon om dansecampen:

* Kom og Dans sin [facebookgruppe "Dansecamp Ærø"](https://www.facebook.com/groups/377686579547432).
* Vår [discord-kanal #dansecamp-ærø](https://forms.gle/sAQAEUYnAkeZpTxPA).

Evt. kan du legge ut en melding i #generelt eller sende en melding til en av oss i styret for å bli lagt til i discordkanalen. Er du ikke med i discordserveren, og er medlem av Blindern Rockeswing, så send oss en epost eller kontakt en av oss i styret så skal vi invitere deg til discord serveren.

## Bosteder og påmelding

Det finnes flere forskjellige bostedsalternativer, alt fra å leie et hus i byen til hotellrom, leilighet (marina), eller rom på vandrehjemmet like utenfor Ærøkøbing. Informasjon om de forskjellige alternativene finner du på [nettsidene til Kom og Dans](https://www.komogdans.no/dansereiser/bosteder-pa-aero/). For å gjøre det billigst mulig anbefaler vi at en går sammmen om å leie bosted. Legg gjerne ut en melding på discord, eller kontakt en av oss i styret dersom du ønsker å bo sammen med noen, men ikke har funnet en gruppe, så hjelper vi til med å organisere det.

Kom og Dans har på forhånd booket mange av bostedene i og rundt Ærøkøbing for å sikre nok bosteder til alle som deltar på dansecampen. Registrering av ønsket bosted gjør du når du registrerer din påmelding til dansecampen: [link til påmleding](https://www.komogdans.no/dansereiser/pamelding-hvordan-ga-frem/). Det er mange deltakere på dansecampen, og de fleste ønsker å bo sentralt. Siden bosted blir delt ut fortløpende så det er lurt å være tidlig ute slik at ditt ønsket bostedsalternativ fortsatt er ledig.

&nbsp;
![Gruppebilde av Blindern Rockeswing på Ærø før ballet](/img/aro/gruppe.jpg)
&nbsp;

## Reiseruter

Vi anbefaler at en fyller opp en bil, og kjører sammen til Svendborg i Danmark, og deretter tar ferge fra Svendborg til Ærø. Dette er enkleste og muligens også billigste reisemåte dersom en reiser med full bil. For å komme til Svendborg kan en enten kjøre gjennom Sverige og deretter Danmark, eller ta ferge fra Norge til enten Hirtshals eller København, og kjøre derfra til Svendborg. Trenger du noen å reise sammen med, så ta kontakt på discord eller hør med en av oss i styret. Vi skal prøve å organisere slik at alle som vil får noen å sitte på med. Forslag til andre alternative reiseruter uten bil kan du finne på [Kom og Dans sine nettsider](https://www.komogdans.no/dansereiser/wp-content/uploads/sites/5/2019/05/ALTERNATIVE-REISERUTER-TIL-ÆRØ.pdf). Husk å bestille ferge fra Svendborg til Ærø, det gjøres på [Ærøfærgernes nettsider](https://aeroe-ferry.dk/da/).

## Priser

Informasjon om priser finner du på [Kom og Dans sine nettsider](https://www.komogdans.no/dansereiser/pamelding-hvordan-ga-frem/). Men de er også gjengitt her:

* For én uke
    * Ikke-student: kr. 1650,-
    * Student: kr. 825,-

* For to uker
    * Ikke-student: kr. 3300,-
    * Student: kr. 1650,-

## Dagsplan
Dagsplanen er basert på siste uke av dansecampen i 2019. Les mer om de forskjellige kursene på [Kom og Dans sine nettsider](https://www.komogdans.no/dansereiser/kurs-og-faginnhold-aero-2021/).

* **09:30-11:00** Swingkurs
* **11:00-13:00** Instruktør- og spilleropplæring
* **15:30-16:30** Dansecafé
* **17:00-18:30** Swingkurs
* **21:00-00:00** Dansefest
* **00:00-03:00** Nattrock (to dager i løpet av uken)

&nbsp;
![Dansere i Arrebohallen](/img/aro/dans_hallen.jpg)
&nbsp;

## Ukesplan
Ukesplanen er også basert på siste uke av dansecampen i 2019. I tillegg til det som er oppført her blir det ofte satt opp andre aktiviteter sporadisk gjennom uken.

* Lørdag (ankomstdag)
    * Ingen kurs
    * Campkontoret åpner for registrering og innsjekk ca. 13:00
    
* Søndag
    * Vanlig program og nattrock
    
* Mandag
    * Vanlig program
    
* Tirsdag
    * Vanlig program og nattrock
    
* Onsdag
    * Fridag uten morgenkurs og instruktøropplæring
    * Aktivitetsdag fra ca. 11:00 til 13:00.
    
* Torsdag
    * Vanlig program
    
* Fredag
    * Ingen ettermiddagskurs denne dagen.
    * Ball i stedet for vanlig dansefest, med polonese innledningsvis. Varer til ca. 01:00-01:30.
    
&nbsp;
![Dansere på nattrock](/img/aro/dans_nattrock.jpg)
&nbsp;

## Kart med steder av interesse

Her finner du et kart med kurslokaler, de fleste bostedene, og andre steder av interesse: [google maps](https://www.google.com/maps/d/edit?mid=1MCADqs0IlJk8fE6vZCP4RuXLoytLVWM8&ll=54.889054757492175%2C10.40671214280659&z=16).
