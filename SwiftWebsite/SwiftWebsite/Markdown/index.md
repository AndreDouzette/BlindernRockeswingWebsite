## Nye introkurs høsten 2023

Vi starter nye grunnkurs tirsdag 5. september! Første gang vil være et gratis introkurs, der du kan prøve og se om swing er noe for deg. Deretter fortsetter kurset hver tirsdag frem til 14. november. Introkurset er åpent for alle, og det er bare å møte opp selv om du ikke har meldt deg inn som medlem hos oss enda. Håper å se deg der!

## Medlemskap høsten 2023

Vi har i det siste merket stor pågang, derfor starter vi dette semesteret med forhåndspåmelding til kursene våre. Alle som ønsker å delta på våre faste kurs må registrere seg i forkant. For de som ikke er studenter vil det være venteliste. Påmeldingsskjemaet blir lagt ut her og på vår facebookside i løpet av august. Merk at du trenger ikke melde deg på for å delta på introkurset 5. september, men dersom du skal gå videre på grunnkurset etter dette, eller skal delta på videregåendekurset, så må du ha meldt deg inn.

## Kursplan

Grunnkurs og videregående kurs går hver tirsdag fra 5. september til 14. november.

* 17:30 - 19:00: Grunnkurs
* 19:00 - 19:30: Minidans
* 19:30 - 21:00: Videregående

**Sted**: kantina i Helga Engs hus.

Dersom du ikke hadde mulighet til å bli med fra starten, så må du gjerne bli med senere i semesteret. Vi har faddere som hjelper deg i gang med det grunnleggende. Si i fra til oss så ordner vi det slik at du får ekstra veiledning i starten, og får bli med en gang gratis uten å måtte melde deg inn i foreningen.

## Kurs på høyere nivåer

Høsten 2023 blir det ikke avholdt faste kurs på høyere nivåer. Men vi kommer til å arrangere noen enkeltstående kurs i jumpboogie eller rock'n roll i forbindelse med festene våre på Chateau Neuf. 

----------

### [Spørsmål?](faq.html)

Hvis det er noe du lurer på så ta en titt på [FAQ-siden](faq.html) vår. Hvis du ikke finner svar der så send oss en mail på post@blindernrockeswing.no eller en melding på [facebook](https://www.facebook.com/blindernrockeswing).
